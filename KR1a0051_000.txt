# -*- mode: mandoku-view -*-
#+TITLE: 易通
#+DATE: 2015-09-23 09:34:38
#+PROPERTY: JUAN 0
<pb:KR1a0051_WYG_000-1a>¶
欽定四庫全書　　　　　經部一¶
　易通　　　　　　　　　易類¶
　　提要¶
　　　　(臣/)等謹案易通六卷宋趙以夫撰以夫字用¶
　　　　父宋宗室子居于長樂登嘉定十年進士厯¶
　　　　官資政殿學士閩書稱以夫著易通莆田黄¶
　　　　績相與上下其論則是書實績所參定以夫¶
　　　　自序皆自稱臣末有不敢自秘將以進于上¶
<pb:KR1a0051_WYG_000-1b>¶
　　　　庶幾仰禆聖學緝熈之萬一云云則擬進之¶
　　　　本也胡一桂云易通六卷或問類例圖象朱¶
　　　　彞尊經義考曰宋志十卷又注曰聚樂堂書¶
　　　　目作六卷葢宋志連或問類例圖象言之聚¶
　　　　樂堂本則惟有易通此本亦止六卷而無或¶
　　　　問類例圖象其自靜樂堂本傳寫歟其書大¶
　　　　旨在以不易變易二義明人事動靜之準故¶
　　　　其説曰奇偶七八也交重九六也卦畫七八¶
<pb:KR1a0051_WYG_000-2a>¶
　　　　不易也爻畫九六變易也卦雖不易而中有¶
　　　　變易是謂之亨爻雖變易而中有不易是謂¶
　　　　之貞洪範占用二貞悔貞即靜也悔即動也¶
　　　　故靜吉動凶則勿用動吉靜凶則不處動靜¶
　　　　皆吉則隨遇而皆可動靜皆凶則無所逃于¶
　　　　天地之間于聖人作易之旨可謂深切著明¶
　　　　矣乾隆四十二年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1a0051_WYG_000-2b>¶
　　　　　　　總　校　官　(臣/)　陸　費　墀¶
<pb:KR1a0051_WYG_000-3a>¶
易通序¶
易變易也而有所謂不易者存天地之大萬物之多要¶
不過乎動静兩端而已一動一静造化之所以周流而¶
无窮也卦六十四文王彖之首以元亨利貞之文爻三¶
百八十四周公繫之緫以用九用六之說夫竒耦七八¶
也交重九六也卦畫七八不易也爻書九六變易也卦¶
雖不易而中有變易是之謂亨爻雖變易而中有不易¶
是之謂貞聖人作易所以盡天地萬物之理而示人以¶
<pb:KR1a0051_WYG_000-3b>¶
趨吉避凶之方孰有外於亨貞者乎洪範占用二貞悔¶
貞郎静也悔郎動也故静吉而動凶則勿用動吉而静¶
凶則不處動静皆吉則隨遇而皆可動静皆凶則無所¶
逃於天地之間此聖人所以樂天知命而不憂也臣幼¶
學之年受易於師渉閲三紀猶憒如也辛丑居閒盡置¶
傳註觀象玩辭豁然悟曰吾夫子之心其文王周公之¶
心乎何所言無毫髪之殊也文王既沒文不在兹乎甚¶
矣吾衰也乆矣吾不復夢見周公夫子之歎蓋歎易也¶
<pb:KR1a0051_WYG_000-4a>¶
又曰下學而上達知我者其天乎是當時群弟子已未¶
足以知聖人矣臣生後夫子千七百餘載豈敢自異於¶
儒先以為獨能探三聖人作易之㣲㫖第以參稽卦爻¶
徃來俱通如是而亨貞如是而悔吝如是而吉凶无咎¶
若象若數理無不合此臣所以自信其愚也丙午之夏¶
書成名之曰易通不敢自祕将以進于上庶㡬仰禆聖¶
學緝熈之萬一云臣以夫謹序¶

